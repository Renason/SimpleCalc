Pred samotným vývojom projektu sme si stanovili plán s jednotlivými bodmi
vývoja. Rozdelili sme si úlohy, dohodli sa na predbežných termínoch ukončenia
jednotlivých častí. Napriek snahe o dodržanie plánu postupne, tak ako sme si
ho určili, sme veľakrát počas vývoja prišli s novými nápadmi a zmenami.
Napríklad grafické rozhranie sa vo finálnej podobe takmer vôbec nepodobá
prvému mockupu. Podobne aj v matematickej knižnici počas vývoja pribudli nové
funkcie a pravidlá. Stanovenie plánu bolo pre projekt jednoznačne dôležité, no
práve priebežne pridávanie zmien malo najväčší dopad na kvalitu výslednej aplikácie.
